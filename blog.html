<html>
<head>
<style>
body {background-color: LightYellow;}
h1   {color: ForestGreen;}
p    {color: LightSeaGreen;}
img {display: block;
  margin-left: auto;
  margin-right: auto;} 
</style>
<title>Blog</title>
</head>
<h1 style="text-align:center;">ಎಲ್-ನಿನೋ ಮತ್ತು ಮುಂಗಾರುಮಳೆ</h1>
<h1 style="text-align:center;">ದಿನಾಂಕ : ೧೦ ಜೂನ್ ೨೦೨೩</h1>  
</body> 
ಮುಂಗಾರುಮಳೆ ವಾಡಿಕೆಯಂತೆ ಶುರುವಾಗುವುದು ಜೂನ್ ೧ನೇ ತಾರೀಕಿನಿಂದ, ಆದರೆ ಈ ಬಾರಿ ೮ ದಿನಗಳ ನಂತರ ಕೇರಳ ರಾಜ್ಯ ಪ್ರವೇಶಿಸಿದೆ. ಮುಂಗಾರು ಕೇರಳ ಪ್ರವೇಶಿಸಿದ ಬೆನ್ನಲ್ಲೇ, ೩ ರಿಂದ ೫ ದಿನಗಳೊಳಗೆ ಕರ್ನಾಟಕದ ದಕ್ಷಿಣ ಒಳನಾಡು ಮತ್ತು ಪಶ್ಚಿಮಘಟ್ಟಗಳಲ್ಲಿ, ೮ ರಿಂದ ೧೦ ದಿನಗಳೊಳಗೆ ಮಧ್ಯ ಮತ್ತು ಉತ್ತರ ಕರ್ನಾಟಕಕ್ಕೆ ತೀವ್ರ ಮಳೆಯನ್ನು ತರುತ್ತದೆ. ಮುಖ್ಯವಾಗಿ ಮೇ ತಿಂಗಳಿನಿಂದ ಅರಬ್ಬೀ ಸಮುದ್ರದಲ್ಲಿ ಬೀಸುವ ನೈಋತ್ಯ ಮಾರುತಗಳು, ಸಮುದ್ರದಿಂದ ಆವಿಯಾದ ತೇವಾಂಶವನ್ನು ಹೊತ್ತು ಭರತಖಂಡದಕ್ಕೆ ತಂದೊಯ್ಯುತ್ತವೆ. ಇದೇ ತೇವಾಂಶ, ಸಾಂದ್ರೀಕರಿಸಿ ಮಳೆಯಾಗಿ ಸುರಿಯುತ್ತದೆ. ಈ ಪ್ರಕ್ರಿಯೆಯು ಮೇ ತಿಂಗಳ ಕೊನೆಯ ವಾರದಿಂದ ಜೂನ್ ಮೊದಲ ವಾರದ ಹೊತ್ತಿಗೆ ತೀವ್ರಗೊಂಡು ಮುಂಗಾರು ಮಳೆಯಾಗಿ ಸುರಿಯಲು ಪ್ರಾರಂಭಿಸುತ್ತವೆ. ಈ ವರ್ಷದ ಮುಂಗಾರು ತಡವಾಗಿರುವುದಕ್ಕೆ ಮುಖ್ಯ ಕಾರಣ 'ಬೀಪರ್ಜಾಯ್' ಎಂಬ ಅರಬ್ಬೀ ಸಮುದ್ರದ ಚಂಡಮಾರುತ. ಜೂನ್ ೫ನೇ ತಾರೀಕಿನಂದು ಅರಬ್ಬೀ ಸಮುದ್ರದ ದಕ್ಷಿಣ ಭಾಗದಲ್ಲಿ ಕಡಿಮೆ ಒತ್ತಡ ವ್ಯವಸ್ಥೆಯಾಗಿ ಕಾಣಿಸಿಕೊಂಡ 'ಬೀಪರ್ಜಾಯ್' , ಚಂಡಮಾರುತವಾಗಿ ಬದಲಾಗಲು ಕೇವಲ ೩ ದಿನಗಳು ಬೇಕಾಯಿತು. ಈ ಚಂಡಮಾರುತವು ವಾತಾವರಣದಲ್ಲಿನ ತೇವಾಂಶವನ್ನು ತನ್ನೆಡೆಗೆ ಸೆಳೆದುಕೊಳ್ಳುತ್ತಿರುವುದರಿಂದ ಮುಂಗಾರು ಹೊತ್ತು ತರುತ್ತಿದ್ದ ವಾತಾವರಣದ ತೇವಾಂಶವು ಕಡಿಮೆಯಾಗಿರುವುದರಿಂದ ಮುಂಗಾರು ತಡವಾಗಲು ಪ್ರಮುಖ ಕಾರಣವಾಗಿದೆ.
</html>  
